# PAC3_Manovich_Reloaded
PAC3_Manovich_Reloaded Cultura Digital Adrián Román Martin (UOC)

Adrián Román Martin

15/05/2022

## Plantejament
Avui dia vivim en una societat on els nous medis han anat evolucionant. A l’anterior pràctica vam treballar la transcodificació i la remediació segons Lev Manovich, mentre que ara treballarem el concepte d’hibridació mitjançant dos exemples molt clars per entendre el significat d’aquesta paraula.

Abans de tot, refrescarem la definició de transcodificació i remediació mitjançant un exemple ja que ens ajudarà en aquest treball. Un de remediació seria el pas d’escriure alguna cosa a algú mitjançant l’enviament d’una carta a poder fer el mateix, però des d’una plataforma digital com es Gmail. D’altra banda, tenim la transcodificació, que seguint el mateix exemple, significa digitalitzar els vells medis, on a través d’un software, podem convertir el contingut d’una carta a una computadora. Per últim, la hibridació, que s’entén com un procés de remediació, és a dir, de fusió dels medis, que sobrepassa el simple concepte de multimèdia.

Hi ha una única diferència que destaca entre la resta i distingeix un concepte de l’altre. La multimèdia es composa per un conjunt de recursos els quals per a que siguin reproduïts s’han d’obrir d’un en un. Un exemple clar seria si estem jugant a un videojoc i per escoltar música a la vegada he d’obrir el reproductor de música del mòbil. En canvi, la hibridació és tot el contrari, on ambdós elements es fusionen en un d’únic. Gràcies a la hibridació, la experiència de l’usuari és totalment diferent i permet que aquest tregui més profit al programa.

A continuació, explicaré dos casos bastant entenedors d’hibridació on el tema principal és la música. Aquests són Spotify i el videojoc Geometry Dash.


## Cas 1: Spotify
Per començar amb el primer cas d’hibridació, me he decidit per Spotify, ja que Lev Manovich no esmenta en cap moment el terme de *streaming* musical. Spotify és una empresa sueca que ofereix serveis multimèdia i va ser fundada al 2006 per Daniel Ek i Martin Lorentzon. A l’octubre del 2008, el programa va ser llançat com un model de negoci conegut com *freemium*, que té per finalitat brindar un servei gratuït amb spots.

L’*streaming* es defineix com qualsevol contingut multimèdia que es pot reproduir des d’un ordinador, dispositius mòbils, entre altres, gràcies a Internet i als nous medis que el fan possible. Spotify pertany al paquet d’streaming musical i es defineix com un servei de reproducció de música digital que té a la mà milions de cançons, *podcasts* i vídeos d’artistes. Actualment, el pla d’Spotify *Free* no acaba de convèncer als usuaris ja que per poder escoltar les seves cançons preferides sense publicitat han de contractar el pla *Premmium* (el pla de pagament). Això ha provocat que moltes persones decideixin descarregar arxius *apk* per poder bloquejar qualsevol tipus d’interrupció, pel que la empresa no ha aconseguit molts guanys venent aquest pla.

Per què Spotify com exemple d’hibridació? Les persones que coneixen una mica per sobre què és aquest programa diran que és una plataforma digital que només serveix per reproduir música des d’un dispositiu portable com és el mòbil. Però, la realitat actual és que aquest *software* tan popular ha afegit fa poc temps diverses funcions que permeten fer dues coses a la vegada. Aquesta funció és la d’escoltar música mentre llegeixes els *lyrics* (mode karaoke), que permet que l’usuari pugui veure la lletra de les cançons en temps real mentre que es reprodueix el tema. Per tant, gràcies a la fusió d’aquestes dos funcionalitats, el consumidor pot gaudir de dos experiències a la vegada submergir-se en la seva música. Segons algunes enquestes i ressenyes, a un ampli grup d’usuaris els ha semblat una molt bona actualització i molt positiva per al funcionament de la plataforma ja que moltes persones ho estaven demanant a crits.

Per experiència personal, crec que Spotify està aconseguint l’èxit gràcies a les novetats que publica dia a dia. D’aquesta manera, ens té enganxats a més de 400 milions d’usuaris que freqüentem a escoltar les seves *playlists* durant el dia. Finalment, m’agradaria afegir que si aquesta comunitat segueix creixent, s’acabarà convertint en la major plataforma d’*streaming* musical del món.

## Cas 2: Geometry Dash
Un altre exemple d’hibridació és el famós joc Geometry Dash. Aquest jocva ser creat per Robert Topala (nom artístic Robtop) i va ser publicat el 13 d’agost de 2013 per mòbils i el 22 de desembre de 2014 ja estava disponible per ordinadors.

L’objectiu és superar diversos nivells amb el maneig d’un cub en diferents escenaris. Per passar a un altre nivell, l’usuari ha de pressionar en la pantalla per a que el cub salti per sobre dels obstacles. Geometry Dash, apart de ser un joc de gènere Runner, també és musical, on artistes com Dex Arson, F-777, MDK, Boom Kitty i molts més han format part en el desenvolupament del joc, ja que les seves creacions sonen a cadascun dels nivells dels diferents jocs de Geometry Dash. Gràcies a la combinació de la interacció de l’usuari i la música, aquest joc va ser i segueix sent un dels més populars del mercat (sobretot en la plataforma Steam).

Geometry Dash utilitza colors elèctrics pel que posar música electrònica és la fusió perfecta per enganxar al jugador. A més, gràcies a la plataforma Newgrounds, el *gamer* pot descarregar la seva música preferida (sempre que estigui sota llicència) i pujar-la al videojoc. D’aquesta manera, l’usuari pot jugar al ritme de les seves cançons més destacades, pel que seria un clar exemple d’hibridació. En relació amb el primer cas que he comentat, per a aquells que siguin uns ansiosos fans de la música del videojoc, poden fer una ullada per Spotify introduint a la barra de recerca *Geometry Dash: All Songs*, on una llista de 40 cançons està pujada amb total accés públic per un tal A Real Grime. Així mateix, com tot bon joc que pertany al gènere musical, al principi de cada nivell la intensitat de la música és més baixa però a mesura que s’apropa al final i vas passant nivells, la potència acústica augmenta considerablement amb el fi de motivar al jugador a seguir jugant.

Potser, també podem dir que és un exemple de remediació perquè abans si volies escoltar una cançó en concret mentre jugaves, havies d’utilitzar dues plataformes digitals diferents, com per exemple YouTube, mentre que ara, amb aquest avanç tecnològic, podem fer les dues coses alhora.

Per experiència personal, crec que Geometry Dash va ser un joc bastant bo ja que va ser dels primers jocs per dispositius mòbils on la música es reprodueix al compàs de la interacció de l’usuari amb el videojoc. Actualment, molts desenvolupadors de videojocs estan creant seguint aquest model exitós i que tant atrau al públic.



## Bibliografia
* Anon, 2017. Información sobre Geometry Dash. Cibercarba. Available at: https://cibercarba.es/videojuegos-y-apps/informacion-sobre-geometry-dash/#:~:text=Geometry%20Dash%20
* Anon, 2022. Geometry dash. Wikipedia. Available at: https://es.wikipedia.org/wiki/Geometry_Dash
* Anon, Geometry dash &gt; información, Biografia, archivo, Historia. WIKIDAT. Available at: https://es.wikidat.com/info/geometry-dash
* Anon, 2021. Como poner una cancion de newgrounds al geometry dash (Para Celular). YouTube. Available at: https://www.youtube.com/watch?v=sWDlzqAh4r0
* Anon, Geometry dash. GeometryPedia. Available at: https://geometry-dash.fandom.com/es/wiki/Geometry_Dash#Otras_caracter.C3.ADsticas
* Anon, 2020. Descubre el Origen de Spotify: Una Empresa Destinada al éxito. ThePower Business School. Available at: https://www.thepowermba.com/es/blog/el-exito-de-spotify#:~:text=Spotify%20naci%C3%B3%20en%202008%20como,canciones%20sin%20tener%20que%20descarg%C3%A1rselas
* Montoya, P.L., 2019. Spotify. Historia y biografía de. Available at: https://historia-biografia.com/spotify/
* Xxxxx, Historia Spotify. El poder de la comunicación. Available at: https://elpoderdelacomunicacion4.blogspot.com/2017/04/historia-spotify.html
* Pocket-lint, 2022. ¿Qué es spotify y cómo funciona? Pocket. Available at: https://www.pocket-lint.com/es-es/aplicaciones/noticias/spotify/139236-que-es-spotify-y-como-funciona
